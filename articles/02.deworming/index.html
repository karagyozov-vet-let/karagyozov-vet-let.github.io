<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Обезпаразитяване</title>
  <link rel="stylesheet" href="../../public/css/article.css">
  <link rel="icon" href="../../public/imgs/logo.png">
</head>

<body>

  <nav role="navigation">
    <div id="header-container">
      <div id="menuToggle">
  
        <div class="this-title">Всички теми</div>
  
        <input type="checkbox" />
        <span></span>
        <span></span>
        <span></span>
  
        <ul id="menu">
          <div style="width: 300px;">
            <a href="/articles/01.dirofilariosis/">
              <li>Дирофилариоза</li>
            </a>
            <a href="/articles/02.deworming/">
              <li>Обезпаразитяване</li>
            </a>
            <a href="/articles/03.vaccination/">
              <li>Ваксинация</li>
            </a>
            <a href="/articles/04.poison-food-and-first-aid/">
              <li>Отровни храни и растения при кучетата - първа помощ</li>
            </a>
            <a href="/articles/04.poison-food-and-first-aid-cat/">
              <li>Отровни храни и растения при котките - първа помощ</li>
            </a>
            <a href="/articles/05.castration/">
              <li>Кастрация</li>
            </a>        
            <a href="/articles/06.tick-removal/">
              <li>Какво да правим, ако видим кърлеж</li>
            </a>
            <a href="/articles/07.legality/">
              <li>"Легалност" на моя любимец</li>
            </a>
          </div>
        </ul>
      </div>
      <div id="logo-name">Vet Let</div>
      <div id="logo-img-header">
        <img src="../../public/imgs/logo.png">
      </div>
  
    </div>
    </nav>

  <div class="wrapper">
    <h1 style=" color: #fefefe;
                font-size: 2rem;
                background-color: #e05a05;
                border-radius: 0px 0px 16px 16px;
                line-height: 2.4rem;
                padding: 7px;
                text-align: center;">Обезпаразитяване</h1>
    <div style="display: inline-block; padding: 8px; background: #778383; font-weight: bold;">при кучета и котки</div>

    <h2>Какво е това и защо е опасно? </h2>

    <p>
      Един от любимите моменти на стопаните с техните питомци са точно ежедневните разходки с техния четирикрак приятел – махаща опашка и широки крачки, допринасящи и за физическото, и за емоционалното здраве на двете половини.
      Колкото и малък да изглежда света тогава, покрай Вас и Вашия любимец има и други същества, някои - видими, а други – незабележими и чакащи да намерят някой домашен питомник, от който може да се хранят, а именно говорим за паразитите.
    </p>

    <p>
      Противно на всеобщото мнение котките, макар и да не излизат извън пределите на нашия дом, могат да се заразят с паразити. Хората се чудят как е възможно това, тъй като не отчитат факта как самите те излизат навън ту да пазаруват, ту да работят или просто да се разходят. И докато на пръв поглед са незабележими поради техните размери (могат да се видят само с микроскоп), в околната среда има яйца на паразити, които най-често биват изхвърлени чрез изпражненията на заразени животни. Освен чрез дрехите и обувките си стопаните може да пренесат яйца или ларви на паразити и чрез бълхи, както и ако котката им пие замърсена с паразити вода или се хранят от заразена храна.
      Макар и да има по-малък риск от заразяване, домашните котки не са недосегаеми за паразитите.
    </p>

    <h2>Какво представляват паразитите? </h2>

    <p>
      За да разберете по най-опростения начин е нужно само да си представите човек, който не работи нищо, но се храни от трапезата на някой друг, който работи и за двамата.
Това са паразитите - организми (те биват не само животни, но и растения), които се хранят за сметка на друг организъм, като му вредят. 
И докато стопаните не ги забелязват, те си остават в заобикалящата ги среда, чакат да намерят гостоприемник, от който да се хранят. И в някои случаи намират питомци, като нерядко паразитите нападат и стопаните, което означава, че ние чрез здравето на животните си се грижим и за здравето си.
    </p>

    <p>
      Домашните ни любимци са като малките деца – разчитат на нас да се грижим за тях, което не означава само да ги галим и гушкаме (за съжаление!), но и да ги защитаваме от неща, които ще им навредят – от паразитите.
    </p>

    <h2>От какви паразити трябва да се пазим ?</h2>

    <p>
      Тук е време да се спомене, че паразитите по домашните любимци биват вътрешни и външни:
    </p>

    <div style="text-align: center;">
      <img src="./2024-03-08-16-23-00.png">
    </div>

    <p>Всички те могат не само да влошат качеството на живот на вашия любимец, но и да доведат до тежки и понякога необратими усложнения в неговото здраве.</p>

    <h2>Как да обезпаразитим животните </h2>

    <p>
      Обезпаразитяването на кученцата трябва да започне на 25-ия ден след раждането. Препоръчително е през времето, когато се третират кученцата, да се третират и техните майки.
      Също така, няколко дни до седмица преди ваксинация кученцата трябва да бъдат обезпаразитени, за да бъдат здрави.
    </p>

    <p>А защо е нужно животните да бъдат обезпаразитени преди ваксинация? Лесно може да се отговори на този въпрос, ако се направи аналогия с ваксинацията при човек – само здравите хора се ваксинират.</p>

    <p>
      След това хапчета против паразити се дават на всеки два месеца, а някои ветеринарни лекари препоръчват на всеки месец. 
      Котките също трябва да бъдат обезпаразитени преди ваксинация, след което на всеки два месеца (някои ветеринарни лекари препоръчват и всеки месец) се обезпаразитяват срещу бълхи и глисти.
    </p>

    <h2>Какви препарати трябва да ползвам ? </h2>

    <p>
      Има много видове обезпаразитяващи, които в днешно време се предлагат на пазара. Независимо на какъв продукт сте се спрели, трябва да сте сигурни, че той ще защити Вашия любимец, както и Вас самите. За 100% защита трябва да гледате продуктът/продуктите да предпазват от:
    </p>

    <ul>
      <li>Бълхи и кърлежи</li>
      <li>Глисти</li>
      <li>Сърдечни червеи (при кучетата)</li>
    </ul>

    <p>
      Най-често се налага комбинация от два продукта: един, който предпазва срещу бълхи и друг, който предпазва срещу глисти.
    </p>

    <p>
      <strong>ВАЖНО!</strong> Ако имате куче, е силно препоръчително да му давате хапче, което е и за сърдечни червеи по простата причина, че те причиняват заболяване (т. нар. дирофилариоза), което остава незабелязано с месеци, лечението е скъпо и най-често се открива в късен стадий, когато не винаги животното може да се спаси.
    </p>

    <p>
      Продуктите, които можете да изберете, се продават в търговската мрежа в различни форми, размери и разфасовки, но те най-общо се класифицират спрямо начина им на приложение.
    </p>

    <ul>
      <li>Дъвчащи таблетки</li>
      <li>Спот-он форми</li>
      <li>Инжективни продукти</li>
      <li>Пасти и пудри</li>
      <li>Каишки</li>
    </ul>

    <p class="callout">
      <strong>ВНИМАНИЕ!</strong> Като се има предвид агресивната природа на паразитите, често комбинацията от няколко продукта води до най-добри резултати. Не бива да забравяте че обезпаразитяването е непрекъснат процес, който трябва да се следи по календарни дни и схема, която е съставена от ветеринарен лекар.
    </p>
  </div>
</body>

</html>